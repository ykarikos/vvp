---
layout: main
title: Esiintyjät - Mats Lillhannus
bodyid: esiintyjat
year: 2023
---

## Mats Lillhannus

![Mats Lillhannus](mats-lillhannus.jpg)

Mats Lillhannus on erityisesti varhaiseen musiikkiin erikoistunut freelance-laulaja. Hän
opiskeli musiikkitiedettä Åbo Akademissa ja valmistui filosofian maisteriksi vuonna 2001.

Sen jälkeen hän on opiskellut yhtyelaulua ja varhaista musiikkia Sveitsin Schola Cantorum
Basiliensis-konservatoriossa sekä soololaulua mm. Veikko Kiiverin, Evelyn Tubbin ja
Kevin Smithin johdolla.

Lillhannus on työskennellyt laulajana vuodesta 2004 alkaen sekä yhtyeissä että
oratoriosolistina. Nykyään työkenttä on pohjoismainen ja hän laulaa säännöllisesti mm.
Helsingin kamarikuoron ja tukholmalaisen Radiokörenin riveissä.

Laulun ohella Lillhannus tutkii mielellään varhaisen musiikin unohdettuja ohjelmistoja. Hän
toimii myös ääni- ja videoteknikkona sekä musiikkikirjailijana.