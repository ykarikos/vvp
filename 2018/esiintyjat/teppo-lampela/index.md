---
layout: main
title: Esiintyjät - Teppo Lampela
bodyid: esiintyjat
year: 2018
---
## Teppo Lampela

Kontratenori Teppo Lampela opiskeli Sibelius-Akatemiassa Marjut
Hannulan oppilaana ja valmistui laulumusiikin osastolta musiikin
maisteriksi pääaineenaan laulu. Hän on täydentänyt osaamistaan useilla
mestarikursseilla. Vuonna 2005 hän voitti Lohjan Tenori -kilpailun.

Teppo Lampela esiintyy kamari&#173;musiikki&#173;kokoon&#173;panoissa sekä konsertoi
orkestereiden solistina kotimaassa ja ulkomailla. Hän on esiintynyt
muun muassa USAssa Washingtonissa, Skotlannin Aberdeenissa, Espanjan
Sevillassa, Santiago de Compostelassa sekä Tallinnassa.

Viime vuosina hänen suurimpia töitään ovat olleet Juha T. Koskisen
oopperan Madame de Sade kantaesitys, jossa hän lauloi kreivitär
Saint-Fondin osan, Olmiron baritonirooli Carlo Agostino Badian
(1672-1738) oopperassa Alvilda in Abo sekä Tolomeon rooli Suomen
Kansallisoopperassa Händelin oopperassa Giulio Cesare in Egitto.
Helsingin Juhlaviikoilla hän kantaesitti Pekka Jalkasen
monologioopperan Dominus Krabbe.

Teppo Lampela toimii myös äänenmuodostajana Polyteknikkojen Kuorossa
(PK) sekä Helsingin Kauppakorkeakoulun Ylioppilaskunnan Laulajissa
(KYL). Lisäksi hän on toiminut taiteellisena tuottajana lukuisilla
kuorojen ja yhtyeiden äänitteillä.
