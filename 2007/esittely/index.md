---
layout: main
title: Esittely
bodyid: esitttely
year: 2007
---
## Esittely

Vanhassa vara parempi! -tapahtuma järjestetään Imatralla tänä
vuonna seitsemättä kertaa. Ajatuksena on tuoda yleisön kuultavaksi
musiikkia keskiajalta 1700-luvulle, jota ei muutoin näillä nurkilla
juuri kuule.

Tänä vuonna tulee kuluneeksi 300 vuotta täysbarokin ajan
merkittävimpiin säveltäjiin ja urkureihin lukeutuvan
tanskalaissyntyisen Diderik Buxtehuden kuolemasta. Barokin ja galantin
tyylin välimaastossa vaikuttaneen, erityisesti cembalomusiikistaan
tunnetun Domenico Scarlattin kuolemasta on puolestaan kulunut 250
vuotta. Niinpä em. säveltäjät ovatkin vahvasti esillä tämänvuotisessa
tapahtumassamme.

### Ohjelma

Avajaiskonsertissa sunnuntaina klo 18 Imatrankosken kirkossa
esiintyvät tenori [Topi Lehtipuu](../esiintyjat/topi-lehtipuu/) ja [Battalia](../esiintyjat/battalia/)-yhtye. 
Ohjelma koostuu paitsi Buxtehuden, myös muiden Lyypekin Mariankirkossa
toimineiden säveltäjien musiikista.

Maanantai-iltana Tainionkosken kirkossa painopiste on Buxtehuden
suuriin ihailijoihin kuuluneen Johann Sebastian Bachin teoksilla. 
Esiintymässä on tuolloin kontratenori [Teppo Lampela](../esiintyjat/teppo-lampela/) yhdessä
kolmihenkisen [Ensemble Recordanzan](../esiintyjat/ensemble-recordanza/) kanssa.

Tiistaina vuorossa on keskiajan musiikkiin erikoistunut [Fioretto](../esiintyjat/fioretto-ensemble/)-yhtye. Heidän esittämänsä ”O Scholares” -kokonaisuus on eräänlainen musiikillinen
kertomus 1500-luvun opiskelijoiden elämästä.

Päätöskonsertissa keskiviikkoiltana esiintyy [Baccano](../esiintyjat/baccano/)-yhtye, ohjelmassaan mm. 
Scarlattin laulu- ja soitinsävellyksiä.

### Iltapäivämusiikki

Iltakonserttien lisäksi Vanhassa vara parempi! -tapahtumaan kuuluu
kolme noin puolen tunnin mittaista Iltapäivämusiikki-tilaisuutta
(maanantaina, tiistaina ja keskiviikkona). Näissä soittaa mm. koko
tapahtumamme perustajakokoonpano, vanhan musiikin yhtye [Sonus Borealis](../esiintyjat/sonus-borealis/).

Kaikkiin tilaisuuksiin on vapaa pääsy; iltakonserttien
käsiohjelmien hinta on 10 euroa.
	

*Tervetuloa!*


Johannes Vesterinen<br>
Imatrankosken kirkkoalueen kanttori<br>
Vanhassa vara parempi! -tapahtuman taiteellinen johtaja