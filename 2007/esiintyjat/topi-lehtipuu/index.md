---
layout: main
title: Esiintyjät - Topi Lehtipuu
bodyid: esiintyjat
year: 2007
---

## Topi Lehtipuu

![Topi Lehtipuu](topi-lehtipuu.jpg)

Tampereella varttunut, nykyisin Pariisissa asuva Lehtipuu on
Sibelius-Akatemian kasvatti. Hän opiskeli ensin pianon- ja
viulunsoittoa, myöhemmin laulua ja kuoronjohtoa, joka pääaineenaan
valmistui musiikin maisteriksi. Hänen lauluopettajinaan toimivat mm. Howard Crook, Peter Lindroos ja Irina Gavrilovici.

Lehtipuun oopperadebyytti tapahtui Pariisin Théâtre des
Champs-Elysées´ssä Taikahuilun Taminon osassa, ja kotimaan debyytti
oli Vantaan Oopperan tuottamassa Benjamin Brittenin oopperassa Albert
Herring. Ovi kansainväliseen oopperamaailmaan aukesi varsinaisesti
Pariisin Châtelet-teatterin johtajan Jean-Pierre Brossmannin kuultua
Lehtipuuta Lausannen oopperassa Cavallin La Didone -oopperan
esityksessä ja esiteltyään hänet kapellimestari William Christielle ja
John Eliot Gardinerille.

Nykyään Lehtipuu on yksi Euroopan kysytyimmistä nuoren polven
tenoreista. Lehtipuun ohjelmiston keskeisen osan muodostavat Mozartin
oopperoiden tenoriroolit sekä Monteverdin, Rameaun, Bachin, Händelin
ja Brittenin teokset. 

