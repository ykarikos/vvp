---
layout: main
title: Esiintyjät - Matti Pohjoisaho
bodyid: esiintyjat
---
## Ulla Sipola & Svante Arvedson

**Ulla Sipola** aloitti pianonsoiton vuonna 1994 Keski-Savon musiikkiopistossa. Vanhasta musiikista hän kiinnostui Savonlinnan taidelukiossa, jossa aloitti nokkahuiluopinnot vuonna 2003.  Vuonna 2006  Sipola aloitti ammattiopintonsa ja valmistui musiikkipedagogiksi Jyväskylän ammattikorkeakoulusta nokkahuilu pääsoittimenaan vuonna 2010. Hän jatkoi musiikkikasvatuksen opintoja maisteriohjelmassa Jyväskylän yliopistossa, josta hän valmistui vuonna 2013. Ulla Sipola on erikoistunut renessanssi- ja barokkimusiikkiin ja konsertoi aktiivisesti yhtyeissä Ensemble Colori, Trio Contrast sekä Fiamma Nova. Muusikontöiden lisäksi Sipola työskentelee opettajana Etelä-Suomessa. 

**Svante Arvedson** on kotoisin Skoonesta, Etelä-Ruotsista. Kiinnostus keskiajan ja renessanssin musiikkiin sai hänet aloittamaan nokkahuiluopinnot jo nuorena. Paikallisen musikkikoulun käytyään Arvedson aloitti muusikon opinnot Malmön musiikkiakatemiassa, josta hän valmistui vuonna 2011. Tätä seurasivat nokkahuilun maisteriopinnot Lene Langballen johdolla Tanskan kuninkaallisessa musiikkiakatemiassa, josta Arvedson valmistui vuonna 2013. Muodollisten opintojen ohella Svante Arvedson on osallistunut monien maineikkaiden nokkahuilistien mestarikursseihin sekä workshoppeihin. Tällä hetkellä hän asuu Suomessa lähellä Lahtea.