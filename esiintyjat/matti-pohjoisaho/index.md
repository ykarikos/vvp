---
layout: main
title: Esiintyjät - Matti Pohjoisaho
bodyid: esiintyjat
---
## Matti Pohjoisaho

Matti Pohjoisaho (s. 1990 Vetelissä) on opiskellut vuodesta 2009 lähtien kirkkomusiikkia ja urkujensoittoa Olli Porthanin johdolla Sibelius-Akatemiassa Helsingissä. Tällä hetkellä hänen urkuopettajanaan toimii myös Markku Mäkinen. Matti Pohjoisaho valmistelee parhaillaan urkujensoiton A-tutkintoa, jonka on tarkoitus valmistua tulevana syksynä. Keväällä 2012 hän oli vaihto-opiskelijana Amsterdamin konservatoriossa Jacques van Oortmerssenin urkuluokalla. Urkujen lisäksi Pohjoisaho soittaa cembaloa, jossa häntä ovat opettaneet Kati Hämäläinen ja Julia Tamminen. Soittamisen ohella hän on opiskellut sävellystä Harri Viitasen ohjauksessa.

Pohjoisaho on osallistunut useille urkujensoiton mestarikursseille opettajinaan mm. Pieter van Dijk, Thierry Escaich, Louis Robilliard, Frank van Wijk, Christophe Mantoux, Daniel Zaretsky, Kari Jussila ja Jan Lehtola. Kesällä 2013 hän edusti Suomea Hollannin Alkmaarin kansainvälisessä Schnitger-urkukilpailussa. Matti Pohjoisaho esiintyy säännöllisesti niin soolokonsertein kuin eri instrumentalistien ja laulajien kanssa Suomessa sekä enenevässä määrin myös ulkomailla.