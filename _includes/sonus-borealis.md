## Sonus Borealis

[![Sonus Borealis](sonus-borealis.jpg)](http://www.sonusborealis.fi)

Vanhan musiikin laulu- ja soitinyhtye Sonus Borealis piti ensimmäisen konserttinsa Imatralla pääsiäisenä 1999. Sittemmin yhtye on esiintynyt useita kertoja vuodessa eri puolilla Suomea. Sonus Borealiksen ohjelmisto ulottuu keski­ajalta aina barokkiin asti, pääpainon ollessa 1500–1600-lukujen musiikissa.

Yhtyeen kokoonpano vaihtelee muutaman hengen soitin­ryhmästä aina lähes kolmikymmenhenkiseen laulu- ja soitin­yhtyeeseen riippuen esitettävästä ohjelmistosta. Yhtyeen muusikot ovat pääosin lähtöisin Imatralta tai muualta Etelä-Karjalasta. Yhtyeeseen kuuluu niin musiikin harrastajia, ammatti­opiskelijoita kuin ammattilaisiakin, ja sen taiteellisena johtajana on alusta alkaen toiminut kanttori [Johannes Vesterinen](/{{page.year}}/esiintyjat/vesteriset/), joka on myös yhtyeen perustaja.

Vuonna 2008 Sonus Borealis julkaisi ensilevynsä, [Musiikkia Porin Triviaalikoulun nuottikirjoista](http://www.sonusborealis.fi/levyt/), joka huomioitiin laajalti Suomessa.

Kotisivut: [www.sonusborealis.fi](http://www.sonusborealis.fi)
