---
layout: main
title: Esiintyjät - Fabio Ciofini
bodyid: esiintyjat
year: 2013
---
## Fabio Ciofini

Fabio Ciofini (s.1970) opiskeli urkujen-, pianon- ja
fortepianonsoittoa Perugian konservatoriossa W. Van de Polin, M. F.
Spaventin ja C. Venerin johdolla. Hän opiskeli myös cembalonsoittoa
Fiesolen konservatoriossa A. Fedin oppilaana. Hän jatkoi opintojaan
Jacques van Oortmerssenin johdolla Amsterdamin
Sweelinck-konservatoriossa suorittaen Post-Graduate–tutkinnon vanhan
musiikin alalla vuonna 1999.

Vuodesta 1995 hän on toiminut
titulaariurkurina Collescipolissa, missä hänen käytössään ovat kolmet
ainutlaatuiset urut 1600-luvulta. Hän esiintyy säännöllisesti
solistina monilla festivaaleilla eri puolilla Eurooppaa ja USA:ta. Hän
on myös kysytty luennoitsija ja mestarikurssien pitäjä (mm. Javean
Kansainvälinen barokkimusiikin festivaali Espanjassa, Kalifornian
Valtiollinen Chicon yliopisto, Seattlen Valtiollinen Washingtonin
yliopisto, Oundlen kansainvälinen festivaali Englannissa).

Ciofinin
vanhan musiikin tulkinnat ovat tuoneet hänelle runsaasti tunnustusta.
Fabio Ciofini toimii myös aktiivisesti kuorojen ja orkesterien
johtajana. Hän on barokkiorkesteri Accademia Hermansin perustaja ja
johtaja sekä Norcian benediktiiniluostarin Schola Cantorumin johtaja.
Hän vastaa Hermans Festivalin ja Festival Villa Solomein
taiteellisesta johdosta. Vuodesta 2010 hän on ollut myös Fondazione
Cucinellin taiteellinen johtaja. Hän on tehnyt levytyksiä mm.
levymerkeille Bottega Discantica (Milano) ja Loft Recordings
(Seattle). Fabio Ciofini opettaa Ternin G. Briccialdi -konservatoriossa.

