---
layout: main
title: Esiintyjät - Mikko Sateila
bodyid: esiintyjat
year: 2013
---
## Mikko Sateila

![Mikko Sateila](mikko-sateila.jpg)


Mikko Sateila valmistui filosofian maisteriksi
Jyväskylän yliopistosta keväällä 2010 pääaineenaan musiikkikasvatus,
laulua opetti Kaija Hjelt. Jyväskylän ammattikorkeakoulussa Sateila on
opiskellut pääaineenaan laulu vuodesta 2007. Opettajana toimi Turkka
Manninen. Syksyllä 2010 Sateila aloitti Sibelius-Akatemiassa
laulumusiikin osastolla, opettajanaan Jorma Elorinne. Lisäksi
mestarikursseja, opettajana mm. Wilma Vernocchi, Martin Katz, Olaf
Bär. 2013 keväällä Sateila valmistui Sibelius-Akatemiasta musiikin
kandidaatiksi ja jatkaa nyt maisteriohjelmassa.

Savonlinnan oopperajuhlakuorossa Sateila on ollut vuosina 2007-2011 sekä 2013,
bassoviskaalina neljä vuotta.

Vanhaa musiikkia Sateila on tehnyt vuodesta 2000 imatralaisessa
[Sonus Borealis](../sonus-borealis/) -yhtyeessä. Sateila on toiminut yhtyeessä soittajana
(krumhornit, nokkahuilut, sinkki, pommeri, cornamusa, lyömäsoittimet)
sekä laulajana. Vuonna 2009 Johannes Vesterisen Luukas-passion
kantaesityksessä hän
lauloi Jeesuksen roolin. Keväällä 2011 yhtye esitti
1200-luvulla sävelletyn liturgisen draaman Ludus Danieliksen, jossa Sateila lauloi
kuningas Belsassarin roolin.

Jyväskylässä Sateila teki paljon töitä Jyväskylän
yliopiston puhallinorkesterin Puhkupillien kanssa soittajana,
säveltäjänä sekä kapellimestarina.
Oopperarooleja Sateila on tehnyt vuodesta 2009 Keski-Suomen
alueoopperassa, operettiteatteri Bravossa sekä Sibelius-Akatemian
oopperaluokalla. Syksyllä 2013 on ohjelmassa U. Rauhalan säveltämä
ooppera ”Lauluja Laatokan rannalta” Nurmijärvellä.