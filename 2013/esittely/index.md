---
layout: main
title: Esittely
bodyid: esitttely
year: 2013
---
## Esittely

Vanhassa vara parempi! -festivaali järjestetään Imatralla nyt jo
kahdettatoista kertaa. Tämän vuoden teemana on vanhan musiikin ja
kansanmusiikin kohtaaminen. Tule sinäkin kuulemaan ja kokemaan, miten
barokin aikaan Suomessa tehtiin musiikkia pelimannivoimin!

#### Ohjelma

Sunnuntain konsertti vie kuulijansa 1500–1600-lukujen Englantiin ja
Skotlantiin. Maanantaina keskitytään suomalaiseen kansanperinteeseen
niin maalliselta kuin hengelliseltäkin näkökannalta. Samuel
Rinda-Nickolan Nuottikirja vuodelta 1809 saa uuden elämän Sonus
Borealis -yhtyeen käsittelyssä.

Mitä kuuluukaan virolaiseen
kansanmusiikkiperinteeseen? Siihen voimme syventyä tiistaina
Heinavanker-lauluyhtyeen tahtiin. Keskiviikon konsertissa pääsemme
maistelemaan sitä, miten perinteinen ja uudempi (mm. Timo Alakotila,
Maria Kalaniemi) suomalainen kansanmusiikki on saanut makunsa ja
maustaa 1600-luvun italialaista musiikkia. <i>Buon appetito!</i>

Vanhassa vara parempi! -festivaaliin kuuluu edellä iltakonserttien
ohella kolme noin puolen tunnin mittaista
Iltapäivämusiikki-tilaisuutta, joiden teemana on vanhan musiikin ja
suomalaisen kansanmusiikin käsikynkkä. Samalla lailla, erilailla vai
yhteistuumin? Tervetuloa kuuntelemaan!

Kaikkiin tilaisuuksiin on vapaa pääsy; iltakonserttien käsiohjelmien
hinta on 10 euroa.

**Tervetuloa!**

Heini &amp; Johannes Vesterinen